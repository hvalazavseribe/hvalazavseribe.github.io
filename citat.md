---
layout: default
title: Posnami in 🎙 pošlji citat
tags: quote, citat, odzivnik, Štoparski vodnik po Galaksiji,
permalink: /citat/

---

# Hvala za vse ribe (in za citat) 🎙

Zdravo! Hvala, ker razmišljaš o tem, da bi prebral_a citat [za naš mali podkast](https://opravicujemo.se/) o življenju, vesolju in sploh vsem. To nam res veliko pomeni. 🙏 Trenutno obdelujemo poglavja tretje knjige _O življenju, vesolju in sploh vsem_ ... iz katere imamo nekaj citatov že pripravljenih.

**Kako posnamem in pošljem citat**

Citat posnameš na naš <a href="https://hvalazavseribe.si/odzivnik/">digitalni telefonski odzivnik</a> ali pa se posnameš na telefon in pošlješ na e-naslov <a href="javascript:location='mailto:\u0068\u0076\u0061\u006c\u0061\u007a\u0061\u0076\u0073\u0065\u0072\u0069\u0062\u0065\u0040\u007a\u0076\u0070\u006c\u002e\u0063\u006f\u006d';void 0">hvalazavseribe[afna]zvpl.com</a>! Hvala! 📞🙏! 

Kratka navodila:
- 1️⃣ Predstavi se, če želiš, povej kaj o sebi, (kje si na internetu, ...) in 
- 2️⃣ preberi citat. 📖

Več informacij, kako posneti in poslati citat pa [na dnu strani](https://hvalazavseribe.si/citat/#kako-posneti-in-poslati-citat). Seznam aktualnih citatov pa spodaj. 👇

## Citat za epizodo 104

### Prolog 4. knjige

#### Rok za pošiljanje: ... ti sam pošlji, čimprej :) 

> Tam zunaj v neraziskanih zaplotjih nekega popolnoma nemodernega predela Galaksije onkraj Zahodnega spiralnega rokava plava majhno neugledno rumeno sonce. 
> 
> Okrog njega kroži v razdalji kakih dvaindevetdeset milijonov milj skrajno nepomemben modrozelen planetič, katerega iz opic izvirajoče življenjske oblike so tako obupno zaostale, da se jim zdijo digitalne zapestne ure kar bistra pogruntavščina. 
> 
> S tem planetom je — bolje rečeno, je bilo — nekaj narobe: večina ljudi na njem je bila večinoma nesrečna.
> 
> Seveda so se številni prebivalci planeta spoprijeli s tem problemom, v rešitvah, ki so jih predlagali, pa je vedno znova šlo za premetavanje majhnih zelenih koščkov papirja, kar je čudno, saj navsezadnje ti zeleni papirčki niso bili prav nič nesrečni. 
> 
> In tako je težava ostajala; precej ljudi je bilo hudobnih in večina nesrečnih, tudi tisti z digitalnimi urami.
> 
> Čedalje številnejši so bili tisti, ki so videli poglavitno napako v odločitvi, da je treba zlesti z dreves na trdna tla. Nekateri so trdili celo, da je bil položaj zavožen že na drevju in da predvsem nihče ne bi smel zlesti iz morja.
> 
> In potem je nekega četrtka, skoraj dva tisoč let po tistem, ko so nekega človeka pribili na drevo, ker je govoril, kako lepo bi bilo, če bi bili za spremembo prijazni med seboj, neko dekle, ki je samo sedelo v majhni kavarni v Rickmansworthu, nenadoma spoznalo, kaj je bilo ves čas narobe; posvetilo se ji je, kako bi lahko spremenili svet v prijazen in srečen kraj. Tokrat je bila rešitev prava, popolnoma izvedljiva in povrhu ne bi bilo treba nikogar nikamor pribiti.
> 
> Še preden pa je mogla svojo zamisel komu sporočiti, se je na žalost pripetila strašna, bedasta katastrofa, in rešitev je bila za vedno zgubljena. 
> 
> Tole je njena zgodba.

## Kako posneti in poslati citat

Citat posnameš in pošlješ na enega od sledečih načinov:

- Poklikaj na naš digitalni odzivnik kar s telefona 📞 ali računalnika 🖥. Odzivnik najdeš na <a href="https://hvalazavseribe.si/odzivnik/" target="_blank">hvalazavseribe.si/odzivnik</a>
- Pokliči na naš telefonski odzivnik, se predstavi in preberi citat iz prihajajočega poglavja (najdeš jih zgoraj). Telefonska številka je ☎️ <a href="tel:059968685" target="_blank" rel="noopener noreferrer">05 99 68 68 5</a>!
- Če nisi za te starinske tehnologije se lahko posnameš na telefon 📱 (ali računalnik 💻, ali tablico ... te dni so mikrofoni že tako dobri da za citat ne potrebuješ profesionalnega mikrofona (čeprav škodi ne)) in nam posnetek pošlješ na 📭 e-naslov **<a href="javascript:location='mailto:\u0068\u0076\u0061\u006c\u0061\u007a\u0061\u0076\u0073\u0065\u0072\u0069\u0062\u0065\u0040\u007a\u0076\u0070\u006c\u002e\u0063\u006f\u006d';void 0">hvalazavseribe[afna]zvpl.com</a>**.
- Lahko obiščeš tudi [našo Anchor stran](https://anchor.fm/opravicujemose), kjer nam lahko pošlješ svoj posnetek (le registrirat se moraš na Anchor, da lahko pošlješ posnetek). 

Najlepša hvala za tvoj prispevek k našem malem podkastu (in za vse ribe)! 🐟

P.S.: Vse epizode podkasta najdeš na [opravicujemo.se](https://opravicujemo.se/)!